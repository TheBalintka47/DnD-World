Ave'leyn városa számtalan minden egyszerre: "Az Ilreni Tenger Gyöngye", "az elf kereskedelem főartériája", "egy jogi kuriózum", ám egyben egy örök emlékeztető is egy régi, sötét időről, amikor arany helyett a vér folyt keresztül az utcáin...

![[aveleyn.jpg]]
*- Ave'leyn tornyai a She'lon-delta fölött*

## Földrajz

Ave'leyn az [[Az Elf Kettős Királyság|Elf Kettős Királyság]] keleti partján fekszik, a Shae'lan folyó deltáján, mely elválasztja a királyságokat: Tőle nyugatra [[Dal'Shara]], a Holdelfek földje, északra [[Tris Gohal]], a hóelf királyság, tőle délre pedig a [[Vael'hann-erdők]], a faelfek birodalma fekszik. Pontosan ezen szokatlan elhelyezkedéséből kifolyólag lett ekkora jelentősége történelmileg.
Éghajlata kellemes, enyhén hűvösebb, mint Dal'Shara, jellemzően szeles időjárása van.

## Történelem

Ave'leyn sokáig csak egy ksiváros volt, alig párszáz lakossal egy jelentéktelen helyen. Jelentősége azonban [[Idővonal|K.h.u. 254]]-ben, a [[Elf Polgárháborúk#Második Elf Polgárháború|Második Elf Polgárháború]] lezárásával hirtelen megnőtt. A hadakozó felek megegyeztek a Kettős Királyság rendszerének létrehozásában, és ehhez a She'lon-folyót használták: A folyótól délre levő földek a Holdkorona, míg az északra levők a Hajnalkorona alá estek. Így történt, hogy Ave'leyn hivatalosan nem lett része egyik királyságnak sem. Nem is tartott sokáig, hogy a városban pár eszes kereskedő szimatot fogjon, és meglássák a lehetőséget: mindkét királyság törvényei szigorúan tiltották az elf termékek más nemzeteknek való eladását - ám mivel Ave'leyn nem tartozott egyik királyság alá sem, így a törvény sem vonatkozott rá. Pár év alatt híre ment a világban, hogy Ave'leynen keresztül bárki hozzájuthat a korábban csak elfek számára elérhető luxuscikkekhez, legyenek azok akár drágakövek, akár selymek, akár varázseszközök.
Ez a hír hamarosan eljutott a Két Koronához is, akik keményen kívántak fellépni a város pimaszsága ellen: mindkét király seregeket hívott össze, és együttesen több, mint ötezer harcos élén kivonultak Ave'leyn falai alá. Mikor odaértek, meglepődtek: az egykor apró, alig párszáz lelkes város megtízszereződött méretében, kő falak vették körbe, és a világ legkülönfélébb tájairól jött jól képzett zsoldosok védték. A királyok ostormra készültek, amikor valami váratlan történt: a város kitárta kapuit, és egy, állítólag királyhoz méltó hátason eléjük ment a város polgármestere, maga mögött egy hatalmas ládát hozva. A királyok elé érve leszállt, és térdet hajtott, majd felajánlotta a láda tartalmát: meg kívánta venni a kegyelmet a teljes város számára. A láda tartalma nem volt más, mint az összevont sereg minden katonájának:
- 1 arany minden gyermekért,
- 2 arany minden nőért,
- 3 arany minden férfiért, és
- 10 arany minden házért, és épületért,
ami a városban fellelhető volt. (Bár a pontos számok vitatottak, a fent említettek az elterjedt legendából származnak, alighanem túlzók).
A királyok rövid tanakodás után elfogadták az ajándékot, egy feltétellel - ki kívántak dolgozni egy keretrendszert Ave'leyn számára, hogy a koronáknak végső beleszólása lehessen minden eladásba, hogy mit szabad, és mit nem. Ez meg is történt, ezt ismerik a Szabad Paktumként.
Azóta a város zavartalanul folytatja kereskedését. Érdekessége, hogy mivel a folyó két partja a királyságok része, így a város csak a deltán tudott terjeszkedni, előbb szerte, aztán fel. Mára a több tucatnyi szigetből számoson tornyok állnak, komplex liftrendszerekkel és hidakkal egymás között, hogy biztosan minél több minden férhessen el a limitált helyen. Állítólag távolról a sok magasodó torony egy sündisznó hatását kelti, innen a város ragadványneve, *Quil Thaer* (elf, "Tüske-város"). A hely szűkössége miatt Ave'leynben csak a gazdagok leggazdagabbjai engedhetik meg maguknak, hogy kertjük legyen.

## Politika

Ave'leyn egyfajta jogi limbóban létezik, egyik királyságnak sem része, de azok nem is kívánnak ezen változtatni - cserébe egyiküknek sem tartozik adóval, mégis rendszeresen küld mindkét udvar számára jelentős "ajándékokat".
Ave'leyn tagja a [[Szabad Városok Ligája|Szabad Városok Ligájának]], rendszeresen és óvatosan egyensúlyozva a Liga és a Királyságok kegyeit.
A város polgármesterét gyakran illetik a "Kalmárkirály" címmel.

## Demográfia

Ave'leyn körülbelül 27 000 léleknek ad otthont. Az itt élők túlnyomó része elf, de minden faj reprezentálva van valamilyen mértékben.

#geography #places #politics #cities 
