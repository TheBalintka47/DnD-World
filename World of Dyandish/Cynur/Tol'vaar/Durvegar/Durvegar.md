Durvegar "a Barlangváros", egy, Tol'Vaar keleti partján, az Ősök Öklétől délre található szabadváros. Tagja a [[Szabad Városok Ligája|Szabad Városok Ligájának]], annak Tol'Quara után a második legnépesebb tagja.

![[Durvegar.jpg]]
*Kereskedőhajók érkeznek a Feketeszájhoz*

![[durv.jpg]]
*Durvegar utcái*

## Földrajz

Durvegar az Arany-tenger partján helyezkedik el egy hatalmas hegy, az Üllő alatt. Északról az [[Or'rhok Pusztaság]] határolja, míg keletről és délről a [[Tizenkét Csúcs]] hegységei kezdenek a földből kinőni - ezért is tartják az Üllőt sokan a "száműzött" tizenharmadik csúcsnak.  A város maga a hegy gyomrában található, a tenger felől egy hosszú barlangrendszeren keresztül közelíthető meg, melynek bejáratát Feketeszájként ismerik. Ez az egyetlen ismert út a városba be, és ki is - állítólag léteznek titkos alagutak szerteszét az Üllőben, ám ezekből ma már csak néhánynak a holléte ismert, és azokat is hétpecsétes titokként őrzik.

## Történelem

Durvegar pontos alapítása nem ismert, de ősi, már K.h.e. 600 előttről is szerepelnek feljegyzések a létezéséről. Eredet-mondájának több verziója is ismert, ám nagy vonalakban: egykoron a Duergar-klán a 13. törp klán volt a hegységekben, azonban valamilyen oknál fogva száműzték őket, vagy önszántukból távoztak. Új otthonukként alapították meg Durvegar városát az Üllő mélyén. Sokáig akárcsak a Tizenkét Csúcsbeli rokonaik, a Duergar-klán is elzárkózott a külvilágtól, azonban idővel lazítottak a szabályaikon, egyre nyíltabban kezdtek kereskedni Cynur népeivel. A Szabad Városok Ligájának alapító tagja lett, amikor K.h.u. 278-ban [[Tol'Quara|Tol'Quarával]] és [[Ave'leyn|Ave'leynnel]] szövetségre lépett.

## Politika

Durvegar kettős szerepet tölt be, egyszerre a Liga egy tagja, és a Duergar-klán székhelye. A klán így különleges kiváltságot kap a város vezetésében. Sokan úgy jellemzik Durvegart, mint egy város a városban. Bár nincsenek éles határok, a városnak két vezető szerve van, egyik a Duergar klántanács, aki a Duergar törpökért felelős, a másik pedig a polgármester, aki a kereskedelemért, a Ligával való kommunikációért, és az egyéb fajokért. A két szervezet együtt működteti a várost, ám egymástól többnyire függetlenül. Az simább összedolgozás jegyében öt évente váltakozik, kinél van a Végső Szó Joga, azaz egy végleges vétójog, vagy vitaeldöntés bármilyen ügyben.
A város egységes külüggyel, egységes törvényrendszerrel, de kettős milíciával, eltérő adókkal, és egyéb kisebb-nagyobb eltérésekkel üzemel.

## Demográfia

Durvegar lakossága körülbelül 92 000 inteligens lénynek ad otthont, ennek kb. fele a Duergar törpök.
Érdekesség, hogy a város napfénytől való védettsége miatt itt találhatók [[Tris Gohal]] után a legnagyobb arányban hóelfek, a város kb. 7%-át teszik ki.

#geography #places #cities 