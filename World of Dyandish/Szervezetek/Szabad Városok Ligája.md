A Szabad Városok Ligája (gyakran csak "Liga") egy politikai szervezet és szövetségi rendszer, mely a Két Tenger (az Arany- és Ilreni Tengerek) kereskedő szabadvárosait foglalja égisze alá.
A Liga jelenlegi (K.h.u. 457) tagjai:
- [[Ave'leyn]]
- [[Új-Geldron]]
- [[Tol'Quara]]
- [[Durvegar]]
Ezeken felül "nem hivatalos" tagokként gyakran emlegetik még:
- [[Cragallis]]
- [[Hullámmély]]

![[Leagues.png]]
*"A Liga védelme alatt" státuszt jelző címer*

## Története

Ave'leyn "függetlenülése" az [[Az Elf Kettős Királyság|Elf Kettős Királyságtól]] jelentősen fellendítette az eddig is élénk kereskedelmet a Két Tengeren, akárcsak [[Folyóköz]] gyors fejlődése. Tol'quara és Durvegar, a két legnagyobb kereskedőváros, akik oly sokáig versengtek, sőt, gyakran nyílt összetűzésekbe kerültek a Két Tenger hajózási jogait illetően, hirtelen egy megváltozott világban találták magukat. Végül hosszas tárgyalások után a három város [[Idővonal|K.h.u. 278-ban]] kiegyezett, és szövetségre léptek, lefektetve számos alapszabályt, kereskedelmi zónákat, adózási jogokat és kedvezményeket, valamint általános érdekképviseleteket, és közös védelmi szerződést.

Az Ave'leyn és Tol'quara közötti nagy távolság okán idővel kialakult a két város között kb. félúton, az Or'rhok Pusztaság és a Vadföldek határán egy pihenőváros - Whar. Ezt a matrózok gyakran használták, hogy feltöltsék tartalékaikat, javításokat végezzenek a hajóikon, stb. Mivel a város így elválaszthatatlan lett a Ligától, K.h.u. 348-ban hivatalosan is felvették annak negyedik tagjának. A városnak stratégiai szerepe is volt, hisz ezzel a Liga megerősítette jelenlétét, de facto belvizévé tette a teljes Ilreni tengert.

A Liga egysége egyetlen egyszer remegett meg - K.h.u. 370-ben az [[Az Acél és Parázs Háborúja|Acél és Parázs Háborúja]] során a Liga hivatalosan független szemlélő volt, nem kívántak beavatkozni, ám ezen szerepük kompromittálódott, mikor kiderült, hogy Ave'leyn anyagilag támogatja az elf oldalt. Erre válaszul a [[Acél-szövetség]] kitiltotta a Liga minden hajóját a kikötőikből, mire a Liga flottája átmenetileg blokád alá vette Cragallist. Végül a feszült helyzet megoldódott a háború lezáródásával, a Liga és a Nordániát elfoglaló Mirantis megbékéltek egymással, de a Liga egyes tagjai azóta sem bíznak teljes mértékben Ave'leyn hűségében. 

## Politika

A Liga városai egymástól szinte teljesen autonóm módon működnek. Mindannyiuknak vannak egymás városában követségei, valamint mindenhol meghallgatják a követeket is a városi döntéshozásban, ha releváns a véleményük, de a Liga sokkal inkább egy gazdasági és katonai szövetség, mint egy egységes állam.

#politics #organistaions 