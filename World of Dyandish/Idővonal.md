# Idővonal
Az ismert időszámítások számos néven léteznek, ám nagyrészt ugyanazon eseményből indulnak ki: Káosz halálából. Ennek egyéb nevei: az Arkán Megismerése előtt/után, az Akadémia előtt/után, a Fertőháború előtt/után.

K. h. u. - Káosz halála után
K. h. e. - Káosz halála előtt


K. h. e. ~142: [[Erős Thaleron]], a Nyugatvégi Theyrim-klán feje egyesíti a szétszórt emberi klánokat Caldior-szerte az Első Birodalom zászlaja alatt. Elsőként vezeti be a hűbéri berendezkedést a Lánc-öblön kívül, számos terület élére nyugatvégi nemeseket állít, akikhez hozzáadja a helyi legerősebb törzsek vezetőinek rokonait, ezzel megpróbálva meszilárdítani az uralmukat. Számtalan nemesi ház vissza véli tudni visszavezetni a származásukat valamely ilyen hűbérúrhoz. Az Első Birodalom magába foglalja a későbbi [[Az Emberi Uradalmak]] jelentős részét, kivéve az Északi Köztársaságot és Nordániát.

K. h. e. ~128: [[Erős Thaleron]] halála. Vele együtt az Első Birodalom is összeomlik, azonban egyes hűbérurak sikeresen megtartják a hatalmukat a rájuk bízott hadseregek segítségével. Az elkövetkező ~400 évben számos konfliktus, háború, vagy diplomácia útján kialakul a legtöbb ma is létező emberi Királyság.

K. h. e. 22: A valóság anyaga meghasad, amint Káosz, a Démonok Ura (Alkotói hagyomány szerint [[Alkotók Egyháza#Gaol Denyr az Életatya | Gaol Denyr]] fia) egy korábban sosem látott túlvilági szörny-sereg élén inváziót indít Cynur teljes egésze ellen. Az elkövetkező 22 évben az ismert világ nagyjában komoly csatározások zajlanak, teljes országok néptelenednek el, kontinensek válnak lakhatatlanná.

K. h. e. 0: Egy sorsdöntő csatában az ismert világ népeinek egyesített erői sikeresen legyőzik, és végleg elzárják Káoszt. A hagyomány szerint a győzelemhez az Istenek segítették hozzá a halandókat, mikor feltárták előttük az arkán mély rejtelmeit, ezzel megalkotva az első mágusokat. A háború után az ismert világ nagyját sikeresen megtisztítják a hátramaradt megszállóktól, azonban a valóságok összemosódása még a legerősebb mágusoknak is túl soknak bizonyul Tol'Vaar déli részein. Válaszul a törpök megépítik a Tharim-vonalat, egy kontinensen átívelő erődítményrendszert, hogy megóvják a világ maradékát egy esetleges támadástól a hátramaradott lények által.
Az újonnan felkent mágusok megalapítják az Arkán Akadémiát [[Tol'Quara]]ban.

K.h.u. 251: A [[Elf Polgárháborúk#Második Elf Polgárháború|Második Elf Polgárháború]] kirobbanása.

K.h.u. 278: [[Tol'Quara]], [[Durvegar]] és [[Ave'leyn]] szövetségre lépnek, hogy megvédjék saját érdekeiket a Két Tengeren. Később [[Whar]] és [[Hullámmély]] csatlakozásával létrejön a [[Szabad Városok Ligája]].

K. h. u. 332: [[Acélkezű Logan]] a Nordann-klánból sikeresen egyesíti a Mirantistól északra élő klánokat, ezel megalkotva a Nordániai Királyságot, magát pedig az Acélkoronával megkoronázza. Logan tisztelte Erős Thaleron módszereit, ám tudta, hogy a büszke északi Klánokra lehetetlen lenne ráerőltetni a szigorú feudalizmust, így kialakította a mai napig élő hibrid megoldást, ahol a klánvezetők megtarthatták a földjeiket és hagyományaikat.

K. h. u. 370 : [[Az Acél és Parázs Háborúja]].  Nordánia a Mirantisi Egyesült Királyság protektorátusává válik az ifjú, de ambiciózus III. Aeron uralkodása alatt.

K.h.u. 424: A [[Vörös-Kék Háború]] kezdete.

K. h. u. 456: A Nordán Szabadságharc kezdete.
