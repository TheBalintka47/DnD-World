# Tol'Quara, a Világ Szíve

> Tol'Quara az ismert világ valóságos mikrokozmosza: bármi, amit csak felfedezhetne a szemlélő Cynur-t járva, felfedezheti a város falain belül is. Nem csoda hát, hogy számtalan lény, akiket a sors megáldott azzal, hogy a Világ Szívében születhettek, képesek leénli életük jelentős részét anélkül, hogy valaha a város falain kívülre lépnének.
*-Tyrion Tarnberg, Birodalmi Krónikás, "Értekezések az Ismert Világ mivoltáról III."*

Tol'Quara [[Cynur]] legnagyobb városa, a [[Szabad Városok Ligája]]nak de facto vezetője, a "Világ Szíve". [[Caldior]] és [[Tol'Vaar]] között helyezkedik el, a Tol'Quarai Szoros felett.

![[Tol'Quara.jpg]]

![[d2f37c9beb1c127c57526e043219c1a0.jpg]]

# Történelme
A város pontos eredete nem ismert, már a legrégebbi ismert feljegyzések, amikor az emberi nép még csak pár szétszórt törzsből állt, is már említést tesz egy nagy városról a két kontinens találkozásánál. Nem meglepő tehát, hogy sokan természetfeletti jellemvonásokat tulajdonítanak a városnak. A város az évszázadok alatt többször átalakult, kibővült, és fejlődött, körülbelül [[Idővonal | 150 éve]] épült meg a Caldiori part felől a Külső Fal, amely összességében több, mint megyötszörözte a város alapterületét.

# Politika
Tol'Quara felett a [[Tol'Quarai Nagytanács]] uralkodik, egy hat fős csoport, melyek tagjait általánosan 6 évre választják meg. Egy pozícióra a választást a tanács maradék 5 tagja végzi el, közülük legalább 4 főnek kell egy jelöltre szavaznia, hogy az győzhessen. A választás több körös, addig ismétlődik, amíg valaki el nem éri a szükséges szavazatok számát. Hagyományosan minden évben egy adott pozícióról történik szavazás, azonban ha bármi okból egy megválasztott tisztviselő nem tudná letölteni a ciklusát (lemondás, halál, stb.), a helyzettől függően a Tanács vagy rendkívüli választást tart egy "csonka ciklus"-ra, azaz a hátralevő évekre, vagy, rövid hátralevő idő esetén kijelölnek egy "átmeneti Tanácsost" a ciklus befejezésére.

| Cím                           | Címer                                 | Székelő tanácstag            |
| ----------------------------- | ------------------------------------- | ---------------------------- |
| Gazdaság Mestere              | Sötét arany alapon fehér karavella     | Lord Perzival Schuttenbach   |
| Művészetek és Kultúra Mestere | Mélylila alapon fehér maszk           | Lady Hedwig Anna Matronovicz |
| Diplomácia Mestere            | Égkék alapon fehér toll és tintásüveg | Lord Alvégeki Anders         |
| Kardok Mestere                | Fekete alapon vörös kard              | Ser Sandor Gor'zshal         |
| Igazság Mestere               | Fehér alapon arany mérleg             | Lady Fehércsúcsi Dagna       |
| Titkok Mestere                | Szürke alapon fekete holló            | Lady Aiwen Lueth             |

Továbbá a Nagytanács nem hivatalos tagjai egy-egy képviselő az [[Arkán Akadémia]]ról és az [[Alkotók Egyháza]]ból, valamint egy-egy delegált a Liga városaiból.

Tol'Quara tagja, és egyben de facto vezetője a [[Szabad Városok Ligája|Szabad Városok Ligájának]].

# Földrajza

A város a két kontinens találkozásánál a szorosra épülve helyezkedik el. Három fő része a Külső Város, a Belső Város, és a Citadella. Bár hivatalosan a város falain kívül nincs semmi hatalma a Nagytanácsnak, gyakorlatilag mivel keletről pár kilométer lakható föld után azonnal kietlen, sziklás heységekbe torkollik a táj az Ősök Öklén haladva, és nyugatra a nagyrészt üres, csak Ork törzsek által lakott [[Or'rhok Pusztaság]] van, így számtalan kissebb-nagyobb birtok alakult erre ki Tol'Quara égisze alatt. Általában a város őrsége igyekszik megvédeni ezen településeket, ám nem titkolják, hogy a város falain kívül élni kevésbé sem a legbiztonságosabb: Ha egy jelentősebb Ork fosztogató csapat közeledne, vagy diplomáciai incidenst kockáztatnának a haderejük kivezénylésével, a Nagytanács gondolkodás nélkül hagyni fogja őket égni.

## Külső Város

A Külső Város Tol'Quara legújabb, és egyben legfejletlenebb része. A nyugati oldalon, a kb. 150 évvel ezelőtt épült Külső Fal által elkerített rész ez, ebből kifolyólag még közel sem annyira sűrűn beépített, mint a Belső Város, még felfedezhetőek helyenként kertes, vagy egyetlen emeletes házak. Általánosságban szegényes városrész, ám rendkívül sokszínű, szervezetlen és kaotikus felépítése, valamint változatos hátterű és gazdagságú lakosainak hála szinte bármit meg lehet itt találni, ám sokszor hosszas keresés árán. A Külső Város legszegényebb része a Kosz-negyed, itt él Tol'Quara lakosságának közel egyharmada.

## Belső Város

A város belső falai már az ismert történelem kezdetén is álltak, ám az évszázadok során számtalan alkalommal megújultak, átalakultak, vagy befoltozódtak. A Belső Városban találhatóak Tol'Quara legjellegzetesebb épületei. A városrész két fő részre oszlik, a Caldior-i és Tol'Vaar-i oldalra, melyeket két masszív, mágiával átitatott híd, Shaelon (elf, jel.: kezek érintkezése) és Elenward (elf, jel.: Másik, egyéb) kötnek össze. A Belső Falat a Tol'Vaar-i oldalon egy mesterséges vizesárok veszi körbe, melyet a Külső Fal építésével párhuzamosan alakítottak ki, hogy ezzel is megerősítsék a város védelmét kelet felől.

##### Kikötő
A város gazdaságának legfőbb forrása, Tol'quara lüktető szíve a belső kikötő. Itt minden nap több tucatnyi áll minden tengerjáró nemzet legnagyobb kereskedőhajóiból. Több száz kissebb-nagyobb raktár, fogadó és kocsma található a környékén, melyek az állandó nyüzsgésből igyekszenek profitálni.

##### Alkotók Katedrálisa
Az [[Alkotók Egyháza]]nak székhelye, egy hatalmas épület, mely egy központi kupolás épületből, valamint hat, a központi épületből kinyúló szárnyból áll, mindegyik egy-egy teljes templom a hat Alkotónak. Az épület körül körbe két tucat kisebb oltár található, melyeket a másodlagos istenségeknek szenteltek. A környező épületekben az Egyház tagjai papneveldéket, szállásokat, zarándokotthonokat és kórházakat is működtetnek - természetesen csak az Egyház követői számára.

##### Arkán Akadémia
Az [[Arkán Akadémia]] kampusza a szoros közepén, az Akadémia-szigeten található, megközelíthető hajóval, vagy egy, a Tol'Vaar-i oldalon található hídról. Az egész szigetet mélyen átissza a mágia, így különösen érdekes látványt nyújthat kívülről az egzotikus, világító, színes növényekkel, és a furcsa, fizikát meghazudtoló épületekkel. Ezek közül a legismertebb a Nagykönyvtár, mely a sziget déli végén túl lebeg ~40 méter magasan a tengerszint felett.

##### A Hold és Nap Szentélye
A Hold és Nap Szentélye egy viszonylag nagy, ám közel sem a legnagyobb Ishara-hívő szentély, mely a Tol'Vaar-i oldalon helyezkedik el, nem messze az Arkán Akadémiára vezető hídtól. Tekintettel a kis méretére, valamint Tol'Quara elenyésző hold- és faelf lakosságára, a templom csak Ishara, a Hold és Deraziel, a Nap imádására alkalmas.

##### Nagy Bazár
Ha a kikötő Tol'Quara szíve, akkor a Nagy Bazár az érrendszer, amely a sok értékes árut célba juttatja, és széles körben elérhhetővé teszi. A Nagy Bazár egy gigászi sátortenger, tele a világ legkülönfélébb portékáival üzekedő kufárokkal. Egyes érdekességei [[Másodlagos NPC-k#Éinar | Éinar Érdekességei]], [[Másodlagos NPC-k#Rimi és Vimi | Rimi és Vimi Élelmiszerei]], illetve Maysaf Egzotikus Állatkereskedése.

##### Xirxus Sanguinae
A város kultúrájának középpontja, otthon mind a legkitűnőbb színdaraboknak, a legkülönfélébb zenei produkcióknak, és a legkegyetlenebb arénaharcoknak.

##### Tol'Quarai Szabad Egyetem
Nem csak az Arkán Akadémiára számíthat, aki tudását bőviteni szándékozva érkezik Tol'Quara városába: a Szabad Egyetem a legkiválóbb kurzusokat oktatja minden nem mágiával kapcsolatos témában.

##### Egyéb nevezetességek
Egyéb nevezetességek a városban többek között:
- A Fogadó a Nyughatatlan Halotthoz, melyben egy élőholt, Carlyle végzi a kiszolgálást. További személyzetük Farwick, a tulajdonos, és Fyra, egy kék hajú, lila bőrű tiefling, akinek futó viszonya volt Inneliach-al.
- Az Ezüst Hullám fürdő, melyet Jameela, egy khaelosi nő működtet.
- A Ficcio Bank, melyet Perzival Schuttenbach működted helyettese, Alois LaCroix segítségével.

## Citadella

A Citadella Tol'Quara legbelső városrésze, a Caldiori oldalon egy szirten helyezkedik el. A falain belül a város legelitebbje lakik, köztük a Nagytanács tagjai, és háztartásuk. Ezen felül itt található az Arany Palota, a Nagytanács székhelyéül szolgáló épületkomplexum.

# Demográfia

Tol'Quara összesített lakossága kb. 2 millió fő, ennek kb. 14.32%-a a falakon kívül, 65.67%-a a Külső Városban, 19.98%-a a Belső Városban, és 0.02%-a a Citadellában él.
A faji eloszlások a városban:

| Faj        | %   |
| ---------- | --- |
| Ember      | 35% |
| Fél-elf    | 30% |
| Elf        | 10% |
| Törp       | 10% |
| Gnóm       | 5%  |
| Félszerzet | 5%  |
| Fél-ork    | 2%  |
| Tiefling   | 1%  |
| Ork        | 1%  |
| Egyéb      | 2%  |



#cities #geography #places