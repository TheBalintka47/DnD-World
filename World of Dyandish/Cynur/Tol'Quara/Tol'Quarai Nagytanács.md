## Perzival Schuttenbach

Perzival Schuttenbach az egyik legismertebb, ugyanakkor legmegosztóbb gnóm a világon. Teljes életét arra tette föl, hogy a legnagyobb hasznot halmozza fel. Bankja, a Ficcio-bank a világ egyik legismertebb pénzintézete lett, ám ezzel számos ellenséget is szerzett magának. Hitelezte korábban a [[Rubint Szigetek#Londe Köztársaság|Londe Köztársaságot]], állítólag a magas kamatokkal nagyban hozzájárult annak összeomlásához. Az utóbbi években gyengülő egészségére hivatkozva mind a bank, mind birtokai fölött egyre nagyobb irányítást adott át Alois LaCroix-nak, a rejtélyers, ifjú segédjének.

## Hedwig Anna Matronovicz

Egy gazdag [[Északi Köztársaság]]-beli kereskedő özvegye, Lady Hedwig célul tűzte ki, hogy férje jelentős vagyonát elszórja nemes célokra az utolsó garasig. Számos színész, trubadúr, festő és szobrász patrónusa, saját hatalmas házának nagy részét nyilvános múzeummá alakította át, privát kollekciójának a világon nincs párja.

![[hedwig.jpg]]

## Alvégeki Anders

Anders a mosolygó arc, a kedves hang, és a baráti tekintet, mely közvetíti a Tanács döntéseit Tol'Quara barátai, partnerei, és ellenfelei felé. A szavak mestere, állítólag tisztségére is úgy tett szert, hogy meggyőzte az elődjét, hogy mondjon le a javára. Bár kifelé gyakran bohókásnak tűnhet, sosem szabad alábecsülni Anders furfangosságát.

![[AlvegekiAnders.webp]]

## Sandor Gor'zshal

Sandor maga az acél megtestesülve: csillog, és mutatós, amikor nincs rá szükség, de ha kell, pillanatok alatt gyilkos fegyverré válik. Száz konfliktus veteránja, Sandor fiatalon csatlakozott egy zsoldoscsapathoz, majd idővel annak kapitányává válva leszerződött Tol'Quara végrehajtóinak. Ebben a szerepében oly hatékony volt, hogy az előző Kardok Mesterének halála után mindössze két nappal már fel is avatták Sandort. Azóta felelősségteljesen, büszkén, de ha kell, kegyetlenül végzi a feladatait.

![[SandorGorzshal.jpg]]

## Fehércsúcsi Dagna

Dagna, a törp nő a város igazságszolgáltatásának a feje volt. Hírhedt volt a szegények megsegítéséről, még akár a törvények szabadon értelmezésének árán is. Erős morális iránytűje miatt számos erős ellenséget szerzett magának mind a tanácson kívül, mind belül - nyílt titok volt, hogy Perzival Schuttenbach-al megvetették egymást. Talán ezért is történt nem olyan rég, hogy Dagnát rejtélyes körülmények között holtan találták otthonában.

![[Dagna.jpg]]

## Aiwen Lueth

Aiwen Tol'Quara utcáin nőtt fel, egészen ifjú korától járatos volt a város rejtett utcáiban, sikátoraiban, árnyékos részeiben. Korán felfigyeltek rá, a Tanács alkalmazta kisebb-nagyobb hírszerző feladatok elvégzésére, mígnem idővel a ranglétra csúcsára érve ő lett a Titkok Mestere. Kevesen bíznak benne - mind hírneve, mind a hóelfek elleni előítéletek miatt -, de ő ezt előnyére fordítja, tudatosan zavarja össze ellenfeleit és barátait. Egyes rossz nyelvek szerint szövetségben áll [[Róka|Rókával]], a Rubint Szigeteki kalózvezérrel.
