Az Elf Kettős Királyság egy Caldior északi végében elterülő állam. Mint a neve is sugallja, lakói az elfek, az ismert viilág elf népességének több, mint 4/5-e a Kettős Királyságban él. A Kettős Királyságot délről a Freym-öböl, a Vasfagy-hegység, és a Vének, nyugatról a Tomboló Óceán, Északról a Wen'trys (elf, *Fagyvíz*), keletről pedig az Ilreni tenger határolja.

![[elfkettos.PNG]]

A ma ismert Kettős Királyság a [[Elf Polgárháborúk#Második Elf Polgárháború|Második Elf Polgárháború]]t követően alakult ki, amikor is a hóelfek és a holdelfek megegyeztek a korábbi Elf Uradalom két, autonóm királyságra történő felosztásáról: a She'lon -tól nyugatra és délre fekvő területek ([[Dal'Shara]] és a [[Vael'hann-erdők]]) a Holdkorona fennhatósága alatt maradtak, míg a tőle északra fekvő terület ([[Tris Gohal]]) a Hajnalkorona alá került. Ennek hozományaként alakult ki [[Ave'leyn]], annak különleges jogi helyzetével.
Az egyezség része volt továbbá, hogy mindkét királyság önállóan rendelkezhet belügyeiről, de közös külügyük kell, hogy legyen, valamint örökös katonai segítséget nyújtanak egymásnak szükség esetén.
Ez a békés együttlét hullámozva valósult meg, néha a Kettős Királyság szinte már újraegyesült, annyira együttműködtek, míg máskor - gyakrabban - alig leplezett konfliktusban álltak egymással. Az Egyezség jelenleg továbbra is áll, azonban egyesek azt suttogják, már csak egy hajszálon múlik, hogy az elf nép évezredes egysége végleg megszűnjön...

#politics #places 